—173-

In 2. Nocturno,

Antiphonae.

1. Abraham hic imitatur
Se dicando Domino
Et Isaac aemulatur
Labore longanimo.

2. Israel est videns pater
Intuens absentia,
Futura, praeterita
Glarere fulgentia.

3. Supplantator vitiorum
Iacob hic efficitur
Et Ioseph nulli castorum
Morum iam ambigitur.

4. Panem caeli prophetalem
Manducat cum fratribus
Et Heliam imitalem
Eum facit angelus,

5. Elementis dominari
Probant mirabilia,
Terra, pontus, aether, ignis
Huius patris gratia.

6. Fere martyr, doctor, virgo
Pater iste cernitur
Et cunctorum beatorum
Praemiis extollitur.

Responsoria.

1. Plaude, turba parcitatis,
Tanto ditata munere,
Laudes funde largitatis
Sacro depressas ubere,
V. Te cibante gregem sanctum
Mystico spiramine.

2. Aaron virga frondet flore,
Fagus patris cum decore
Et dat fructum cum odore,

V. Nam virtutes operatur,
Quis popellus recreatur.

3. Tamquam Ioseph dat frumenta,

Sanctus pater monimenta,
Sed non deficit sementa
Prae immensa caritate3

V. Imitemur documenta,
Ut laetemur sancta pace.

4. Dum perquirit vilitatem,
Conspicit divinitatem,
Contemplatur trinitatem

Fretus sic in iubilo3

V. Sic sequantur nati patrem,

Quantum dat permissio.

In 3. Nocturno.

Ad Cantica.

A. Cantet clerus melodizans
Et ordo monasticus,
Ploret daemon eiulizans
Stetque sic perterritus
A religione.

Responsoria.

1. Aqua mundus delebatur
In Noe diluvio,
Aedes fasta quassabatur
Iohannis imperio,
V. Atque imber grassabatur
Cum miro prodigio.

2. Lucta mystica Iacob fuit
Sancta contemplatio,
Quem a sensu tunc privavit
Diva benedictio,
V. Sed Iohanne reparatur
Brachii siccatio.

3. Arca legis si tangatur,
Nulli mors effugitur,
Cum hic pater adoratur,
Mentis salus redditur;
V. Perduc nos ad summum sta-
tum,
In quo Deus fruitur.

4. Adhuc exsistens in carne
Pater fit exstaticus,
Angelum videt et sensu
Et sic fit hierarchicus,
V. Qui deportet in superno,
Actus est mirificus.

