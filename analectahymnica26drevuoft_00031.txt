,28-

2. Felix Romanus
bene fertur Felicianus,
Non Romae natus,
sed ibidem fonte renatus,
V. Vel quia, dum studuit,
huic ibi pausa fuit.

3. Inter discentes
tunc Romae proficientes

Christi cultura
fuit ipsi maxima cura,

V. Est ad maiores
idco promotus honores.

In 2. Nocturno.

Antiphonae.

1. Frivola sectantes
in amore Dei solidavit
Et desperantes
ad spem vitae revocavit.

2. Pervigil astabat
Domino simulacra negando,
Semper et orabat
sacris dictis inhiando.

3. Iste Deo gratus
omni laudetur ab ore,
Namque coronatus
caelesti gaudet honore.

Responsoria.

1. Mutans ergo statum
sortitur presbyteratum,
Hinc factus praeses,
ad singula lubrica deses,
V. In cunctis vitam
duxit virtute politam.

2 Fulginearn gentem
prorsus simulacra colentem
Inde relustravit‚
quam divo dogmate pavit,
V. Atque fidem Christi
persuasit plenius isti.

3. Ipsius mota
verbis Italia tota
Iam collaetatur

Christumque Deum venera-

tur,

V. Hacque fide fulta
gens adplaudit sibi multa.

In 3. Nocturno.

Antiphonae.

1. Christo confidens
tormenta minus metuebat,
Nullum collidens
patienter quaeque ferebat.
2. Nullos oppressit,
nullis fuit iste sinister,
Sed, quidquid gessit,
veri fuit immo minister.
3. Divinum vultum,
quem tota mente cupivit,
Pro nunc ob cultum
fidei laetanter adivit.

Responsoria.

1. Christi differre
verbum diis et sacra ferre

Dum comminatur,
Decio magis improperatur,

V. His insultando

verbumque Dei replicando.

2. Mox tormentatur,
suspenditur et laceratur,
Sed, dum torquetur,
Christum plus quippefatetur,

V. Sanguine sic tinctus

servatur carcere vinctus¹

3. Plures dans luctus
populo de carcere ductus
Vitam finivit,
Romam dum vinctus adivit,
V. Factaque praedigna
sunt illic plurima signa.

In Laudibus,

Antiphonae.

1. Laudes dicamus
gratesque Deo referamus
Caelo regnanti,
sanctis caelestia danti.

