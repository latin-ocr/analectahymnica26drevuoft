[Ο

—94—

Et a malis custodivit
Suum verum cultorem.

Responsoria.

. Birretum patris incliti
Occisor suo capiti
Protervus imponebat,
Quod dum vellet amovere,
Carnes illi cohaesere
Et eas amovebat3
Ursus, quem se prostravisse
Retulit et peremisse,
Sic eum remordebat.

. Annulum et digitum
Longe diu post obitum
Insignis viri Dei

Ostendit avicula
Iacentem in particula
Cuiusdam glaciei3
Dum sacrae reliquiae

Iacuerunt in glacie,
Calor non nocet ei.

,. imitator salvatoris

vigilanter populis
Veram fidem creatoris
Praedicans incredulis,
Ut praeclari sol fulgoris
Lucem dedit saeculis.
Glorioso iam laboris
Fructu gaudet et honoris
Insignitur titulis.

In 3. Nocturno.

Antiphonae.

. Cum lucri magnitudine
Servus fidelis gratiae
Reddens data talenta,
In pacis pulchritudine
Collocatur et requie
Potitur opulenta.

. Perfecta desiderium
Sui cordis adeptus,
Ad caelos per martyrium
Migrat malis ereptus.

3. Servum pater familias
Inventum vigilantem
Ad aeternas delicias
Induxit triumphantem.

Responsoria.

1. Praeclari patris sanctitas
Doctrinam fructuosam
Vitaeque virtuositas
Reddebat gratiosam
Et mortem monstrat claritas
Signorum pretiosam,
V. Nunc praestat illi deitas
Coronam gloriosam.

2. O vita commendabilis,
O mors desiderabiliS‚
Propter quae venerabilis
Hic pontifex fit similis
ln gloria sanctorum,
V. Commenda nos, amabilis
Pater et honorabilis
Martyr, rego caelorum.

3. Martyr istc militavit
Christo, per quem triumphavit
Triumphando reportavit
Finem, pro quo desudavit

Coronam iustitiae3

V. Felix cursum consummavit,

Qui pro fide, quam servavit,
Fulget stola gloriae.

7

In Laudibus.

Antiphonae.

1. Multitudo languentium
Restituta saluti
Fidele testimonium

Dat martyris virtuti.

2. Longo dolore capitis
Frater Minor gravatus
Mox voto facto meritis
Est praesulis curatus.

3. Depulsa caligine
Longae caecitatis
Visum reddit feminae
Pater pietatiS.

