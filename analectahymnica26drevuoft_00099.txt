2. Speculator evangelicus
Montcm scandit doctor mysti-
cus,
Pugil fidei magnificus,
Felix conver-sator caelicus,
Divino gustu famelicus
V. Ad atria superna
Hieronymus aspexit,
Quem caritas superna
Quam crebro sursum vexit.

3. Mundi splendor, Christi facula,
Eu, propinat vitae pocula,
Contra saevos tendit iacula
Per fidei propugnacula,
Purgans haeresis piacula.

V. Nam verbum veritatis

Hieronymus efflavit
Dogmaque falsitatis
Asperrime damnavit.

In 2. Nocturno.

Antiphonae.

1. Iam deserti speciosa
vernantius pinguescunt,
Arta, cruda dum spinosa
Hieronymo dulcescunt.

2. Ferarum non hominum
Hieronymo spectaculum,
Ainarum ac horridum
Placebat habitaculum.

3. Dulcem pastum frutices
Arbustaque dederunt,
Aquam sibi latices
Potandam praebuerunt.

Responsoria.

1. Faunis raro libuit,
Coctum quid abhorruit
Doctor mente pura,
Mollis stratus viluit,
Nunquam vinum licuit
In hac vita dura,
Sibi nam displicuit
Omnis creatura3

V. Totum mentis oculum
In Christum plcnc fixit
Et amoris radium
Ad ipsum plane flexit.

2. Pelli consumptis carnibus
Totisque lassis viribus
Ossa cohaeserunt,
Usta solis ardoribus
Onustaque laboribus

Membra palluerunt,
Nec sanctum a rigoribus
Haec relaxaverunt.
V. Vasta solitudo
Hieronymum nutrivit,
Victus artitudo
Corpus exinanivit.

3. Ossa dum cute squalida
Operta tabescebant,
Complosione valida
Fragore strepebant,
Christique laudem pallida
Sic membra resonabant.
V. Uberrimis se lacrimis
Cotidie rigavit,
Acerrimis ieiuniis
Se sanctus maceravit.

In 3. Nocturno.

Antiphonae.

1. Acta paenitentia
Bethlehem meavit
Et cum diligentia
Fratres adunavit.

2. Coepitque sincerius
Scripturis inhiare,
Carnem tunc uberius
Non cessans subiugarc.

3. Corpus de Chaldaico
Simul et Hebraico
Transtulit scripturae
Sanctus hic Hieronymus,
Quem laudandum ponimus
Omni creaturae.

