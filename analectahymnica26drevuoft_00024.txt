â€ž21-

Te decet haec tentatio
Roburque spondens ei,
V. Morbus primum asseclas,
Dein animalia
Interfecit omnia.

2. Auferuntur omnia

De domo per praedones,

Plena sic penuria

Ditantur tirones,

V. Hi plene sic liberi
Pergunt extra patriam

Christi sequentes latriam.

3. Navigantes pariter
Naulum postulatur,
Aufertur flebiliter
Uxor, vir tristatum
V. Sumens tandem filios
Maritus exsulatur,
Cor diu eius turbatur.

In 2. Nocturno.

Antiphonae.

1. Verba mea personent
Tanti viri stuporem,
Dum mira dira renovent
Ipsius sic dolorem.

2. Domine, Dominus noster,

Quam admiranda facis,
Cum tuus sic minister
Privatur suis caris.

3. Domine, quis habitabit

In tuo tabernaculo?

Quem tua sic probavit
Virtus tanto miraculo.

Responsoria.

1. In ripa natum posuit
Unum transportandum,
Quem mox lupus rapuit,
Ipsum ad iuvandum
V. Dum redit, leo vorax
Alterum in praedam
Tulit currens ad silvam.

2. O miranda probatio
Istius agonistae,

Natorum dum perditio
Amborum fit, o Christe,
V. Tua clemens potentia
Ipsum sublevavit,
Ne se tunc necavit.

3. Dum sic iret eiulans
Omnibus nudatus,
Deus natos congregans,
Nam lupus inclamatus
V. Et leo linquit liberos
Astantes per pastores
Simul et aratores.

In 3. Nocturno.

Antiphonae.

1. Conserva, Deus, humilem
Hanc dispositionem,
Ut facias laudabilem
Tandem congressionem.

2. Domini est terra,
Qui servat suos famulos
Vivos sine guerra
Inter binos tirunculos,

3. O beati, quorum
Vita sic probatur,
Ut custos hic agrorum
Cordis agro servatur.

Responsoria.

1. Rex memor sui Placidi
Hostibus gravatus
Mittit suos, ut validi
Quaerant, ut perscrutatus
V. Placidus adducatur
Proelia pugnandum,
Honoribus ditandum.

2. Duo de suis Placidum
In rure reppererunt,
Cicatricis per surculum
Tandem cognoverunt3
V. O felix huius humilitas,
Dum suis famulatur.
Christum imitatur.

3. O beata reductio
Eustachii, ad honores

