â€” 284

Non sit memor vitae spretae,
Sed se totam det dietae
Tendenti ad gloriam.

Ad Matutinum.

Invitatorium.

Laus invitatoria
Regi regum detur,
Et pro sponsae gloria
Sponsus adoretur.

In 1. Nocturno.

Anfiphonae.

. Haec ab Antiochia
Deo placens nata
Fit sanctorum socia
Per bella beata.

. De prudentum numero
Esse figuratur,

Dum ad caulas humero
Perdita portatur.

. Crescit virgo sapiens,
Fide roboratur,

Christum intus capiens
Christo famulatur.

Respons aria.

. Dum Olybrius praefectus
Cernit pulchram facie,

Mox inflammat hunc aspectus
Iuvenilis gratiae,

. Servos mittit ad electam,

Ut adducant hanc perfectam
Puellari acie.

. Comprehensa Margareta
Viro contumaciae

Non oboedit nec decreta
Sequitur fallaciae,

. Pensat fide, pensat voto,

Quod resistat corde toto
Potentis audaciae.

. Deos vanos non adorat
Filia gentilium,

Christum colit, hunc implorat
Postulans auxilium,

. Carcerata, virgis caesa

Miro modo, licet laesa,
Laudat Dei filium.

In 2. No cturno.

Antiphonae.

. Sponsa Christi nobilis

Nimium afflicta
Permanet immobilis
Fide non relicta.

. Iudicis blanditias

Horret et affatuS,
Nullas hic delicias
Curat coniugatus.

. Nil minarum vastitas

Prodest, nam decora
Ut servetur castitas,
Omni petit hora.

Responsoria.

. Rursus virgo carceratur,

Et haec est eius cena:
Panis, aqua ministratur,
Sub hac manet habena3

. Praeses iubet, ut claudatur,

Usque dum discutiatur,
Qua consumatur poena.

. Dum in cella tenebrosa

Attente fundit precem,
Circa eam pars exosa
Stans eructat faecem,

. Draco quidem cum serpente

Sua fauce, sua dente
Ad eius hiat necem.

. Hanc utique concedimus

Precatu valuisse,
Quam signo crucis credimus
Draconem occidisse,

. Per medium divisus est,

Dum visus est, dum nisus est,
Absorptam perdidisse.

