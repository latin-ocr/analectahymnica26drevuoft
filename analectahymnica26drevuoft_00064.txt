Pietate laudatur
et est ineffabilis.
Dum adhuc tenerrima
teneretur aetate,
Morum sublimari
intendit perfectione.

. Ubi pater
virginis gloriosus
Communis exitii
complevit planctus,
Hinc dolor nimium eius
praegravavit animum,
Quattuordecim enim
tantum erat annorum.
Matrem gaudebat superstitem,
Quo eius saltem praesentia
animum consolaretur pueri-
lem.

. Igitur venerabilis
mater virginis
Hortatu Amandi praesulis
In ecclesiam propriae domus
transmutavit fastigia
consecrandi gratia,
Unde sacrum
Sibi aptavit
velaminis signum.

In 2. Nocturno.

Antiphonae.

1. Sacerdotalem virum
nomine Amandum,
Episcopatus quoque
honore praeditum,

Ad virginis matrem direxit
Dominus omnium.

2. Quem illa
suscipiens gaudenter
Intentionem mentis
ex ordine
patefecit fideliter.

3. Inde sacrum sibi mater
aptavit velaminis signum,
Placuitque regulari
vinculo subiugare animum.

61

Responsoria.

1. Quidam autem diabolica
fraude decepti
Virginis inardescunt amori
Et quaesierunt
eam rapere vi
Et tradere nuptui.
V. Ut autem mater defenderet
virginis abusionem,
Eius totondit
capitis caesariem.

2. Admonuit itaque
sacratissimam
mater virginem
Sacrae subire
consecrationis velamen
Et sic propositi
servare fidem,
At illa continuo
Iubentis paruit imperio.
V. Hortata est quoque eam
addere adhuc onus oneri,
Ut pondus regiminis
imponeret sibi.
3. Timens ergo sacratissima
virgo Gertrudis,
Ne forte in arrogantiae
incideret iactantiam,
Post multa
virtutum exercitia
Pastoralis regiminis
deposuit onera,
V. Quaerens ergo
Christo placere
Et libere per viam
salutis incedere.

In 3. Nocturno.

Antiphona.

1. Quadam autem die
Dum perseveraret
virgo in oratione,
Igneus globus mittitur
e caeli regione

