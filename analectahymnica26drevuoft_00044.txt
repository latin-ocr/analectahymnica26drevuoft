In 2, Nocturno.

Antiphone..

Ubi sensit Florianum
Obfirmari Christianum,
Sprevit plenus furia,
Mandat flagris cruciari
Dire carnem lacerari
Grudeli sententia.

Responsoria.

. Cum staret immobilis
tentus blandimentis,
Castigantur verbere
artus innocentis,
Repetitis scapula
languent in tormentis,
. Sed incassum omnia,
Nec vicere verbera
Fidem confitentis.

. Dira tandem sententia
praeses imperavit
Imo mergi flumine,
non tamen expavit,
Velut ad tripudium
gaudens properavit;
. Sed ira Dei propere
Capto tortorum lumine
Ex alto vindicavit.

. Tam sacra membra tangere
illisum tumet flumen
Et prominentis petrae
mox tollit in cacumen,
Qua tutelari aquila
caeleste servat numen,
. In somnis mira monita,
Ut tollat haec, Valeria
Divinum ante lumen.

In 3. No cturno.

Antiphona.

Dum ad locum passionis
Ducit eum dux agonis,
Florem suae iuventutis
Parvipendet spe salutis.

41—

Responsoria.

1. Quadriga corpus celeri
vectatur ad humandum,
Anhelo vivus pecori
fons scatet. ad potandum,
Fons multiformis gratiae,
subsidium mirandum,
V. Unde signorum claritas
Gentes traxit barbaras
Ad undam venerandum.

2. Si quaeris miracula,
fideles et profani
Petunt et accipiunt
et spe non inani,
Omnes una pariter
ope fiunt sani;
V. Tabes, lepra fugiunt,
Narrent hi, qui sentiunt,
Dicant oppidani.

In Laudibus.

Antiphonae.

1⁷ Sanctus per martyrium
Supra petram Domini
Positus perstabit,
Quem maris elatio,
Fluctus seu vox fluminum
Ultra non turbabit,

2. Laetus tuo iubilat
In conspectu, Domine,
Quod iam introivit
Portas tuas et atria,
Vectes cum laetitia
Ferreos contrivit.

3. Totus in te sitiens,
In tormentis gestiens
Ad te vigilavi,
Inter os loquentium
Iniqua et negantium
Deum te laudavi.

4. Caeli, terrae, fluminum
Benedicant Dominum
Cunctae creaturae,

