-72—

In 3. Nocturno.
Antiphonae.

1. Sanctos ductos in medium
Caesar monet: periculum
Declinate cnm maximo
Animarum periculo,

2. Frustra tyrannus replicat
Falsas illis divitias,
Quibus Deus totum erat,
Qui est verax et veritas,

3. Ait iam palmae praescius
Egregius Gorgonius:

Qui nos facit confligere,
Dabit nobis te vincere.

Responsoria.

1. Gaudebat Dei famulus
Inter tormenta positus
Et caelo tendens lumina
Voce dicebat libera:
Grates tibi, rex gloriae,
Me dignare respicere3

V. Cor contritum et humile

Qui nunquam soles spernere,

Te suspirantem suscipe.

2. Venerandus Gorgonius
Lentis admotus ignibus
Cruciatur immanius
Et retardatur obitus,
Sic merces crescit martyri
Confusioque Caesari3

V. Depascebat diutinum
Fessa membra incendium
Illatum et cohibitum.

3. Expleto iam luctamine
Fidei et perfidiae,
Martyr Christi laudabilis
Fusa laude precaminis
Laqueo tandem finiit
Cursum sui certaminis;
Sic triumphali gloria
Subiit vitae pascua,

V. Comitatus angelico
Ad aethera tripudio
Cum dominantum Domino
Regnaturus perpetuo.

In LaudibuS.

Antiphonae.

1. Gorgonii sanctissimi
Corpus campis expositum
Angelorum excubiis
Tutum manet a bestiiS.

2. Honore tandem debito
Componitur in tumulo
Et signis mirabilibus
Honoratur divinitus.

3. Ad magnam Christi gloriam
Meritis ornat Gorziam
Et Galliarum populis
Non deest patrociniis.

4. Ο felix Dei munere
Gorzia tanto maxime,
Cuius instas obsequiis
Et muniris suffragiis.

5. In sanctorum ecclesia
Laus Domini sit sedula,
Qui martyris hic precibus
Adest pie clamantibus.

Ad Benedictus.

A. Benedicta sit gratia

Dei nostri largissima,
Qua praeventus Gorgonum,
Martyr pretiosissimus,
Alacriter immania
Superavit supplicia

Et cum triumphi gloria
Caeli conscendit culmina.

In 2. Vesperis.
Ad Magnificat.

A. Ο Gorgoni, piissime

Martyr et invictissime,
Quem suis mundus proeliis
Nec tenuit nec terruit,
Posce nobis nequitiae
Mundana bella vincere,
Ut pariter cum Domino
Exsultemus perpetum

Brev. ms. S. Florini ad Confluentes saec. 14. cod. Capit. Treviren.
173. A. — Brev. ms. S. Floriui saec. 14. Cod. Semin. Magunt. s. n. B.

