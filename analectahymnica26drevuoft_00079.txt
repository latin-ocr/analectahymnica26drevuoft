-76-

Aula caeli decorata
Perenni laetitia,

Prece quorum adoptata
Consequamur gaudia.

Ad Completorium.
Super Nunc dimittis,

A. Princeps Maurorum,
Gregori‚ cum sociorum
Agmine sanctorum

pete nobis regna polorum.

Ad Matutinum.

Invitatorium.
Adoremus caeli Deum,
Qui Mauris insignibus
Gloriosum dat tropaeum
Pro fide certantibus,

In 1. Nocturno.
Antiphonae.

l. Rex mittendo manus
simulat se Maximianus
Facturum pacem
ritum tollendo rapacem.

2. Inventum vero

fuit huius corde severo,
Deleat ut nomen

Christi sibi triste per omen.

3. Ardua consilia,
fera vis, humana sophia
Dum male bacchantur,

in Christum nil operantur.

Responsoria.

1. Mauri cives Africani
De suo consilio
Vocantur Maximiani
Caesaris imperio,
V. Christiani et pagani
Iussu parent regio.
2. Mauri nuper baptizati
Romam tendunt propere,
Ubi fide confirmati
Ampliori foedere

V. Sunt parati mortem pati
Quam fidem relinquere.

3. Qualiter sit Christiano
Fidei religio
Observanda sub pagano
Truce duce praevio,
V. Placet plano, patet sano
Papali consilio.

In 2. Nocturno.

Antiphonae.

1. Corpora sternuntun
animae nunquam moriuntur,
Quo magis artatur,
fidei tenor amplificatur.

2. Thebe Thebaeos
Eoos destinat eos,
Et Mauros lavacro
dat tinctos Africa sacro.

3. Hi baptizati
Romaeque fide solidati
Sunt adversa pati
pro Christo quaeque parali.

Responsoria.

1. Quo consulto decrevere
Caesari militiam

Contra hostes exercere,

Christo innocentiam,

V. Sic sincere inste mere,

Viam tenent regiam.

2. Aquilai-um dum sequuntur
Signa pro re publica,
Sub armis non secernuntur
A fide catholica,
V. Amplectuntur et loquuntur
Ea, quae sunt caelica.

3- Consummatur ut beati
Passio Maur-itii,
Agrippinae congregati
Martyres egregii
V· Attemptati, decimati
Cadunt ictu gladii.

