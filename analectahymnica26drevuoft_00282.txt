—279—

Ad Matutinum.

Invitatorium.

Regi regum iubilantes
Laudum per insignia,

Exsultemus venerantes
Margaretae sollemnia.

In 1. Nocturno.

Antiphonae.

1. Domine Dominus noster,
Valde es mirabilis,
Dum puella fragilis
Subicit sub pedibus
Omnia cum laudibus,

2. Caeli fulgens solio,
Solis amicta pallio
Tamquam sponsa de thalamo
Candore nitet niveo.

3. Domini virtus enarratur,
Parienti suffragatur,
Ubi pie invocatur
Margaretae vocabulum.

Responsoria.

1. Altioris imitatrix
Facta consilii,
Virgo, doctrix, martyr
Sponsi eximii,
In hoc cursu exsilii
Ad te suspirant filii,

V. Flos in florum virens areola,
Trina gaudes sortis aureola.

2. Rosa rubens hodie
De terra succisa,
Complantata liliis
Viret in deliciis
Gladio occisa,
V. Floret mundo miraculo,
Vivit Christo spectaculo.

3. Nobilis in moribus,
Humilis in honoribus,
Casta in deliciis,

Pauper in divitiis,
Abundans sponsi gaudio;

V. Res fecunda, res iucunda,
Quod puella fragilis
Stat insuperabilis.

In 2. Nocturno.

Antiphonae.

1. Eructavit cor puellae
Verbum bonum sine felle,
Dulcius ori omni melle,

Perfusum rore gratiae.

2. Deus noster refugium
Faetus singulare,
Margaretae solatium
Vovit augmentare,
Suo vultu hilari
Voluit hanc beare.

3. Fundamenta gratiae,
Christe, tu iec1sti,
Fructus patientiae
Cum flore continentiae
Crescere fecisti,
Omnium laetantium
Gaudium perfecisti.

Responsoria.

1. O stupendam virginis
Huius fortitudinem,
Quae in se vitae veteris
Sic occidit hominem
Et potestates aeris
Vertit in formidinem3
V. Haec micat cum virginibus,
Oleum cum lampadibus
Gestat sponsa in manibus.

2. Ut speculum pudicitiae
Margareta emicuit,
Columba innocentiae,
Dum sibi nil retinuit
Et vi patientiae
Crudelem mortem pertulit;
V. Caritate vulnerata
Christo mori est parata.

3. Sitiebat virgo Christi
Devota martyrium,

