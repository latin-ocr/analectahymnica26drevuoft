-58-

Ad Matutinum.

Invitatorium.

In neumis chori
Christo iubilemus honori,

Cuius amore mori
voluisti, sancte Geori.

In 1. Nocturno.

Antiphonae.

1. Pravorum fata
devitans lege beata
Firmari studuit,
qua Domino placuit.

2. Ex divinorum
praeceptis vincla malorum
Disrupit, chorum
sic ingrediens beatorum.

3. Cum tribulabatur,
diva virtute iuvatur
Robore pugnandi,
vincendo fidem solidandi.

Responsoria.

1. Nobilis, o Christe,
iuvenis tibi militat iste,
Dum crucis in signo
victo dracone maligno
V. Virgo salvatur,
baptismo plebs renovatur.

2. Daemoniis fano
libare nolens, Daciano
Suasit iniquorum

contemptum daemoniorum,

V. Christicolam sese
proclamat firmiter esse.

3. Haec postquam fatur,
uncinis dilaceratur,
In qua tortura
divina datur sibi cura,
V. Qua confortatus
evicerat hos cruciatus,

In 2. Nocturno.

Antiphonae.

. Invocat auxilium

. , . quoque divinum,
Quod cito propitium
reppetit atque pium,

. Huius clamorem

Deus attendensque dolorem
Vim vi correxit
nec non super aethera vexit.

. Laudem perfecit

inimicos suppeditando,
Idola deiecit
Dominum sic glorificando.

Responsoria.

. Iste fide fixus,

plumbi sartagine frixus,
Constanter stando
vicit Dominum rogitando,

. Quod non sunt illi

laesi carnesque capilli.

. Collisisque rotis

gladiis insaeptis acutis
Hunc nihil aut parum
laesit fractura rotarum,

. De caelo nempe

fuerant confractae repente.

. Praeses tormentis

hunc superare nequivit,
Cum blandimentis

sanctum victurus adivit,
Munera praestando,

partem regni stipulando,

. Ut diis orando

pareat libamina dando.

In 3. NocturnO.

Antiphonae.

. Iustum iustitiae

Deus hunc hodie peramavit.
Hostes qui stravit
Victor ovans hodie.

